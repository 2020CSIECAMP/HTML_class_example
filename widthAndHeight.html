<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Width and Height</title>
</head>

<body>
    <h1>山海經</h1>
    <p>
        南山經之首曰鵲山。其首曰招瑤之山，臨於西海之上。多桂多金玉。有草焉，其狀如韭而青華，其名曰祝餘，食之不饑。有木焉，其狀如榖而黑理，其華四照。其名曰迷榖，佩之不迷。有獸焉，其狀如禺而白耳，伏行人走，其名曰狌狌，食之善走。麗[鹿/旨]之水出焉，而西流注於海，其中多育沛，佩之無瘕疾。

        又東三百里曰堂庭之山。金[木炎]木，多白猿，多水玉，多黃金。

        又東三百八十里曰猿翼之山。其中多怪獸，水多怪魚。多白玉，多蝮蟲，多怪蛇，不可以上。

        又東三百七十里曰杻陽之山。其陽多赤金。其陰多白金。有獸焉，其狀如馬而白首，其文如虎而赤尾，其音如謠，其名曰鹿蜀，佩之宜子孫。怪水出焉，而東流注於憲翼之水。其中多玄魚，其狀如龜而鳥首虺尾，其名曰旋龜，其音如判木，佩之不聾，可以為底。

        又東三百里柢山。多水，無草木。有魚焉，其狀如牛，陵居，蛇尾有翼，其羽在[魚去]下，其音如留牛，其名曰鯥，冬死而復生。食之無腫疾。

        又東三百里曰亶爰之山。多水，無草木，不可以上。有獸焉，其狀如狸而有髦，其名曰類，自為牝牡，食者不妒。

        又東三百曰基山。其如多玉，其陰多怪木。有獸焉，其狀如羊，九尾四耳，其目在背，其名曰[犭專][讠也]，佩之為畏。有鳥焉，其狀如雞而三首、六目、六足、三翼，其名曰[尚鳥][付鳥]，食之無臥。

        又東三百里曰青丘之山。其陽多玉，其陰多青[青護-言]。有獸焉，其狀如狐而九尾，其音如嬰兒，能食人，食者不蠱。有鳥焉，其狀如鳩，其音如呵，名曰灌灌，佩之不惑。英水出焉，南流注於即流之澤。其中多赤[魚需]，其狀如魚而人面，其音如鴛鴦，食之不疥。

        又東三百五十里曰箕尾之山，其尾[足鵔-鳥]於東海，多沙石。漢水出焉，而南流注於[氵育]，其中多白玉。

        凡鵲山之首，自招搖之山以至箕尾之山，凡十山，二千九百五十里，其神狀皆鳥身而龍首。其祠之禮：毛，用一璋玉瘞；糈用稌米，一壁，稻米、白瑩為席。

        《南次二經》之首曰櫃山，西臨流黃，北望諸[囟比]，東望長右。英水出焉，西南流注於赤水。其中多白玉，多丹粟。有獸焉，其狀如豚，有距，其音如狗吠，其名曰狸力，見則其縣多土功。有鳥焉，其狀如鴟而人手，其音如痺，其名曰[朱鳥]，其名自號也，見則其縣多放士。

        東南四百五十里曰長右之山。無草木，多水。有獸焉，其狀如禺而四耳，其名長右，其音如吟，見則郡縣大水。

        又東三百四十里曰堯光之山。其陽多玉，其陰多金。有獸焉，其狀如人而彘鬣，穴居而冬蟄，其名曰猾褢，其音如斫木，見則縣有大繇。

        又東三百五十里曰羽山。其下多水，其上多雨，無草木，多蝮蟲。

        又東三百七十里曰瞿父之山。無草木，多金玉。

        又東四百里曰句余之山。無草木，多金玉。

        又東五百里曰浮玉之山。北望具區，東望諸[囪比]。有獸焉，其狀如虎而牛尾，其音如吠犬，其名曰彘，是食人。苕水出於其陰，北流至於具區，其中多[此/魚]魚。

        又東五百里曰成山。四方而三壇，其上多金玉，其下多青雘，[門◎豕]水出焉，而南流注於虖勺，其中多黃金。

        又東五百里曰會稽之山，四方。其上多金玉，其下多[石夫]石。勺水出焉，而南流注於湨。

        又東五百里曰夷山。無草木，多沙石，湨水出焉，而南流注於列塗。

        又東五百里曰僕勾之山，其上多金玉，其下多草木。無鳥獸，無水。

        又東五百里曰鹹陰之山，無草木，無水。

        又東四百里曰洵山。其如多金，其陰多玉，有獸焉，其狀如羊而無口，不可殺也，其名曰[羊患]。洵水出焉，而南流注於閼之澤，其中多芘蠃。

        又東四百里曰虖勺之山。其上多梓楠，其下多荊杞。滂水出焉，而東流注於海。

        又東五百里曰區吳之山。無草木，多沙石，鹿水出焉，而南流注於滂水。

        又東五百里曰鹿吳之山。上無草木，多金石。澤更之水出焉，而南流注於滂水。水有獸焉，名曰蠱雕，其狀如雕而有角，其音如嬰兒之音，是食人。

        東五百里曰漆吳之山。無草木，多博石，無玉。處於東海，望丘山，其光載出載入，是惟日次。

        凡《南次二經》之首，自櫃山至於漆吳之山，凡十七山，七千二百里。其神狀皆龍身而鳥首。其祠：毛，用一壁瘞，糈用稌。

        《南次三經》之首，曰天虞之山。其下多水，不可以上。東五百里曰禱過之山，其上多金玉，其下多犀兕多象，有鳥焉，其狀如[交鳥]而白首三足人面，其名曰瞿如，其鳴自號也。垠水出焉，而南流注於海。其中有虎蛟，其狀魚身而蛇尾，其音如鴛鴦，食者不腫，可以已痔。

        又東五百里曰丹穴之山。其上多金玉。丹水出焉，而南流注於渤海。有鳥焉，其狀如雞，五采而文，名曰鳳皇，首文曰德，翼文曰義，背文曰禮，膺文曰仁，腹文曰信。是鳥也，飲食自然，自歌自舞，見則天下安寧。

        又東五百里曰發爽之山。無草木，多水，多白猿。[氵凡]水出焉，而南流注於勃海。

        又東四百里至於旄山之尾，其南有谷，曰育遺，多怪鳥，凱風自是出。

        又東四百里，至於非山之首。其上多金玉，無水，其下多蝮蟲。

        又東五百里曰陽夾之山。無草木，多水。

        又東五百里曰灌湘之山。上多木，無草，多怪鳥，無獸。

        又東五百里曰雞山。其上多金，其下多丹雘。黑水出焉，而南流注於海。其中有[魚專]魚，其狀如鮒而彘毛，其音如豚，見則天下大旱。

        又東四百里曰令丘之山。無草木，多火。其南有谷焉，曰中谷，條風自是出。有鳥焉，其狀如裊，人面四目而有耳，其名曰顒，其鳴自號也，見則天下大旱。

        又東三百七十里曰侖者之山。其上多金玉，其下多青雘。有木焉，其狀如榖而赤理，其汗如漆，其味如飴，食者不饑，可以釋勞，其名曰白[艹/咎]，可以血玉。

        又東五百八十里曰禺[高/木]之山。多怪獸，多大蛇。

        又東五百八十里，曰南禺這山。其上多金玉，其下多水。有穴焉，水出輒入，夏乃出，冬則閉。佐水出焉，而東南流注於海，有鳳皇、鵷雛。

        凡《南次三以》之首，自天虞之山以至南禺之山，凡一十四山，六千五百三十里。其神皆龍身而人面。其祠皆一白狗祈，[禾胥]用稌。

        右南經之山志，大小凡四十山，萬六千三百八十里。
    </p>

    <!-- https://cultofthepartyparrot.com/parrots/hd/ultrafastparrot.gif -->
</body>

</html>